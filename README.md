מגישי הפרוייקט: אור זינו, שקד אטדגי, אודיה נאמן ומיכאל ווקנין



סיפורה של ספינת הטיטאניק, שטבעה בשנת 1912, הוא מהמפורסמים בהיסטוריה. על הספינה עלו 891 נוסעים: חלקם שרדו, רובם לא.
בקישור הגיט הבא (https://github.com/ShaiAshCollege464/titanic-ex) ישנו פרויקט JAVA. בתוכו, קובץ ובו פרטים הידועים על כל נוסעי הטיטאניק. הקובץ הוא בפורמט CSV, וניתן לפתוח אותו באמצעות תוכנת אקסל, על מנת לצפות בו בצורה של טבלה ובנתונים שלה.


להלן צילום מתוך התצוגה הטבלאית של הקובץ, מתוכנת אקסל:




בטבלה ניתן לראות את הפרטים המזהים הבאים, על כל אחד מהנוסעים:
PassengerId: מספר מזהה שניתן לכל אחד מנוסעים. המספר המזהה הינו ייחודי, כלומר – אין שני נוסעים בעלי אותו מספר מזהה.
Survived: האם הנוסע שרד את הטביעה. 0 – עבור לא שרד, 1 – עבור שרד.
Pclass: המחלקה בה היה ממוקם הנוסע בספינה. 1 – מחלקה ראשונה; 2 – מחלקה שנייה; 3 – מחלקה שלישית.
Name: שם הנוסע
Sex: מין הנוסע
Age: גיל הנוסע
SibSp: כמות האחים ובני הזוג של הנוסע שעלו על הספינה
Parch: כמות הילדים וההורים של הנוסע שעלו על הספינה
Ticket: מספר הכרטיס
Fare: עלות הכרטיס ששילם הנוסע (בפאונדים)
Cabin: מספר התא
Embarked: הנמל בו עלה לסיפון הטיטאניק. C – צ'רבורג, Q – קווינסטאון, S – סאות'המפטון.


חלק א': קריאת הקובץ
עליכם לקרוא את המידע מהקובץ המצורף לפרויקט, ולאפשר למשתמש לבצע חיפושים בתוך הקובץ, כפי שיתואר בפסקאות הבאות.
עליכם ליצור מחלקה בשם Passenger שתייצג רשומה בקובץ. הגדירו את השדות במחלקה לפי העמודות בקובץ. שימו לב: העמודה Name בקובץ, תתורגם לשדה בשם name במחלקה Passenger. אבל, התוכן של העמודה Name מכיל את השם של הנוסע בפורמט הבא: {שם משפחה}, {תואר} {שם פרטי}. עליכם לכתוב מתודה בשם getFormattedName(), שמחזירה את השם בפורמט {שם פרטי} {שם משפחה}. לדוגמה, אם השדה name מכיל את הערך Givati, Mr. Shai, המתודה תחזיר את הערך: Shai Givati.

עליכם לשמור את הרשומות שנקראות מהקובץ ברשימה (List) של אובייקטים מסוג Passenger ולא במערך.
לאחר מכן, עליכם להציג לבצע את החיפושים לפי קריטריונים לסינון שמזין המשתמש.

חלק ב': סינון הנתונים
לאחר שתריצו את פרויקט ה-Maven שנמצא בקישור הגיט שלמעלה, תראו שמופיע חלון גרפי, ובו תיבת בחירה (JComboBox). החלון שנפתח אמור להיראות כך:



ניתן לראות שבתיבת הבחירה ישנן ארבע אפשרויות:
All, 1st, 2nd, 3rd
המשתמש יוכל לבחור באחת האפשרויות האלה.
אם יבחר באפשרות All, התוכנית לא תסנן כלל לפי עמודה זו. כלומר, תוצאות החיפוש יכללו רשומות של נוסעים ממחלקה ראשונה, שנייה ושלישית.
לעומת זאת, אם יבחר המשתמש באחת מבין האפשרויות הבאות, תוצאות החיפוש יכללו רשומות של נוסעים מהמחלקה הנבחרת בלבד.

בפרויקט שהכנתי עבורכם, קיימת אפשרות סינון רק לפי המחלקה שבה נסע הנוסע.
עליכם להוסיף את אופציות הסינון הבאות:
לפי טווח של מספר נוסע: המשתמש בתיבת טקסט יזין ערך מספרי מינימלי, או ערך מספרי מקסימלי, או שניהם.
לפי שם הנוסע: המשתמש יזין בתיבת טקסט תת מחרוזת של שם הנוסע שאותו הוא מחפש.
לפי מין הנוסע: למשתמש תוצג תיבת בחירה עם האפשרות All והאפשרויות המופיעות בקובץ.
לפי כמות האחים/בני הזוג: המשתמש יזין מספר יחיד בתיבת טקסט
לפי כמות הילדים/הורים: המשתמש יזין מספר יחיד בתיבת טקסט
לפי מספר הכרטיס: המשתמש יזין מספר יחיד בתיבת טקסט
לפי עלות הכרטיס: המשתמש יזין בתיבת טקסט ערך מספרי מינימלי, או ערך מספרי מקסימלי, או שניהם.
לפי מספר התא: המשתמש יזין מספר יחיד בתיבת טקסט
לפי שם הנמל בו עלה הנוסע לספינה: למשתמש תוצג תיבת בחירה עם האפשרות All והאפשרויות המופיעות בקובץ.

עליכם להוסיף גם כפתור "סינון". לחיצה על כפתור הסינון, תיקח את הפרמטרים שהזין המשתמש בכל השדות שצוינו לעיל ותבדוק מהן הרשומות שעונות על כל התנאים.
שימו לב: אם מדובר בתיבת בחירה – האפשרות All לא תבצע כל סינון באמצעות הפרמטר הרלוונטי. אם מדובר בתיבת טקסט – יתבצע סינון רק אם בתיבה יש טקסט כלשהו. לדוגמה, אם בתיבת הטקסט מספר כרטיס אין כל ערך, לא יבוצע סינון לפי מספר כרטיס.
לאחר חישוב הרשומות העומדות בקריטריונים, יש להציג על החלון את המידע הבא:
כמות הרשומות העומדות בקריטריונים, כמה מתוך אותן רשומות מייצגות נוסעים ששרדו, וכמה מייצגות נוסעים שלא שרדו.
לדוגמה:
Total Rows: 25 (19 survived, 6 did not)

חלק ג': כתיבת המידע לקובץ
כמו כן, כל סינון ייצור קובץ חדש בדיסק, באותו מבנה של הקובץ המקורי, אך רק עם הרשומות הרלוונטיות. הרשומות יהיו ממוינות לפי שם פרטי של נוסע, כפי שהוא חוזר מהמתודה getFormattedName. שמו של הקובץ יהיה מספר החיפוש. לדוגמה, לאחר החיפוש הראשון ייווצר קובץ בשם 1.csv, לאחר החיפוש השני ייווצר קובץ בשם 2.csv וכך הלאה.
הרשומות בקובץ צריכות להיות ממוינות לפי שמו הפרטי של הנוסע.

חלק ד': יצירת סטטיסטיקה כללית
בחלון אמור להיות כפתור נוסף, שעליו הטקסט: "צור קובץ סטטיסטיקה".
לחיצה על הכפתור הזה תיצור קובץ בשם Statistics.txt, ובו פילוח של אחוז השורדים, לפי הערכים הבאים: המחלקה בה שהה הנוסע; מין; קבוצת גיל; האם יש בני משפחה על הסיפון; עלות הכרטיס; הנמל שממנו עלו לספינה.

הרשומות בקובץ צריכות להיות ממוינות לפי שמו הפרטי של הנוסע.

לדוגמה:
-אם שמונה נסעו במחלקה הראשונה, וחמישה מהם שרדו, יש לכתוב כי אחוז השורדים במחלקה הראשונה היה 62.5
-אם שלושה נסעו במחלקה השנייה ושניים מהם שרדו, יש לכתוב כי אחוז השורדים במחלקה השנייה היה 66.66
-אם חמישה במחלקה השלישית ואיש מהם לא שרד, יש לכתוב כי אחוז השורדים במחלקה השלישית הוא 0
ניתן לתמצת זאת כך:
אחוזי הישרדות לפי מחלקה:
ראשונה – 62.5%
שנייה – 66.66%
שלישית 0%


כאמור, יש ליצור בקובץ הסטטיסטיקה מידע על אחוז השורדים:
-לפי מחלקה – יש לכתוב את הסטטיסטיקה כמו שצוין בפסקה הקודמת.
-לפי מין – יש לציין את אחוז השורדים ממין זכר ואת אחוז השורדים ממין נקבה
-לפי קבוצת גיל – יש לציין את אחוז השורדים בין הגילאים 0-10, 11-20, 21-30, 31-40, 41-50, 51+
-לפי האם יש בני משפחה על הסיפון – יש לסכום את מספר האחים/בני זוג עם מספר הילדים/הורים, ולציין מהו אחוז השורדים מקרב אלה שהיה להם לפחות קרוב משפחה אחד על הסיפון, ומהו אחוז השורדים מקרב אלה שלא היו להם קרובי משפחה.
-לפי עלות הכרטיס – אחוז השורדים בין אלה ששילמו פחות מ-10 פאונד, אחוז השורדים בין אלה ששילמו 11-30 פאונד ואחוז השורדים בין אלה ששילמו יותר מ-30 פאונד.
-לפי הנמל שממנו העפילו לספינה – יש לציין את אחוז השורדים מכל אחד מהנמלים האפשריים.


חלק ה':  קיבוץ הנתונים
עליכם להוסיף אפשרות לקבץ את הנתונים לפי עמודות שונות, ולהציג את התוצאות בחלון הגרפי. לצורך כך, עליכם להשתמש במבנה נתונים מסוג Map<String, Float>
לצורך הדוגמה, אם המשתמש בוחר לקבץ את הנתונים לפי שם הנמל, המפתחות של המפה יהיו שמות הנמלים הקיימים, והערכים יהיו אחוז הנוסעים שעלו באותו הנמל. יש לשמור את הנתונים למפה לפי סדר יורד של האחוזים. לדוגמה:
נמל ג': 40%
נמל ב': 36%
נמל א': 24%

